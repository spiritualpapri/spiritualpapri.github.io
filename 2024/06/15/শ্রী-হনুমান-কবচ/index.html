<!DOCTYPE html>
<html lang="en-US">
  <head><script src="/livereload.js?mindelay=10&amp;v=2&amp;port=4321&amp;path=livereload" data-no-instant defer></script>
    <meta charset="utf-8">
<meta name="viewport" content="width=device-width, initial-scale=1.0">
<meta name="generator" content="Hugo 0.127.0">


<title>শ্রী হনুমান কবচ - Papri&#39;s spiritual website</title>
<meta property="og:title" content="শ্রী হনুমান কবচ - Papri&#39;s spiritual website">


  <link href='//localhost:4321/favicon.ico' rel='icon' type='image/x-icon'/>



  







<link rel="stylesheet" href="/css/fonts.css" media="all">
<link rel="stylesheet" href="/css/main.css" media="all">



  </head>
  <body>
    <div class="wrapper">
      <header class="header">
        <nav class="nav">
  <a href="/" class="nav-logo">
    <img src="/images/logo.png"
         width="50"
         height="50"
         alt="Logo">
  </a>

  <ul class="nav-links">
    
  </ul>
</nav>

      </header>


<main class="content" role="main">

  <article class="article">
    
    <span class="article-duration">2 min read</span>
    

    <h1 class="article-title">শ্রী হনুমান কবচ</h1>

    
    <span class="article-date">2024-06-15</span>
    

    <div class="article-content">
      
      <p><strong>।। শ্রী গরুড় উবাচ ।।</strong></p>
<p>অথ ধ্যানং প্রবক্ষ্যামি শৃণু সর্বাঙ্গ সুন্দরম্‌ ।</p>
<p>যৎকৃতং দেবদেবেন ধ্যানং হনুমতঃ প্রিয়ম্ ॥ ১ ॥</p>
<p>পঞ্চবক্ত্রং মহাভীমং ত্রিপঞ্চনয়নৈয়ুর্তম্ ।</p>
<p>বাহুভির্দশভিয়ুর্ক্তং সর্বকামার্থসিদ্ধিদম্ ॥ ২ ॥</p>
<p>পূর্বং তু বানরং বক্ত্রং কোটিসূর্যসমপ্রভম্ ।</p>
<p>দংষ্ট্রাকরালবদনং ভৃকুটীকুটিলেক্ষণম্ ॥ ৩ ॥</p>
<p>অস্যৈব দক্ষিণং বক্ত্রং নারসিংহং মহাদ্ভুতম্ ।</p>
<p>অত্যুগ্রতেজোবপুষং ভীষণং ভয়নাশনম্ ॥ ৪ ॥</p>
<p>পশ্চিমং গারু ডং বক্ত্রং বক্রতুণ্ডং মহাবলম্ ।</p>
<p>সর্বনাগপ্রশমনং বিষভূতাদিকৃন্তনম্ ॥ ৫ ॥</p>
<p>উত্তরং সৌকরং বক্ত্রং কৃষ্ণং দীপ্তং নভোপমম্ ।</p>
<p>পাতালসিংহবেতালজ্বররোগাদিকৃন্তনম্ ॥ ৬ ॥</p>
<p>ঊর্ধ্বং হয়াননং ঘোরং দানবান্তকরং পরম্ ।</p>
<p>যেন বক্ত্রেণ বিপ্রেন্দ্র তারকাখ্যং মহাসুরম্ ॥ ৭ ॥</p>
<p>জঘান শরণং তৎস্যাৎসর্বশত্রুহরং পরম্ ।</p>
<p>ধ্যাত্বা পঞ্চমুখং রুদ্রং হনুমন্তং দয়ানিধিম্ ॥ ৮ ॥</p>
<p>খড়্গং ত্রিশূলং খট্বাঙ্গ পাশমংকুশপর্বতম্ ।</p>
<p>মুষ্টিং কৌমোদকীং বৃক্ষং ধারয়ন্তং কমন্ডলুম্ ॥ ৯ ॥</p>
<p>ভিন্দিপালং জ্ঞানমুদ্রাং দশভির্মুনিপুংগবম্ ।</p>
<p>এতান্যায়ুধজালানি ধারয়াং ত্বং ভজাম্যহম্ ॥ ১০ ॥</p>
<p>প্রেতাসনোপবিষ্টং তং সর্বাভরণভূষিতম্ ।</p>
<p>দিব্যমাল্যাংবরধরং দিব্যগংধানুলেপনম্ ।</p>
<p>সর্বাশ্চর্যমযং দেবং হনুমদ্বিশ্বতোমুখম্ ॥ ১১ ॥</p>
<p>পঞ্চস্যমচ্যুতমনেকবিচিত্রবর্ণবক্ত্রং শশাংকশিখরং কপিরাজবর্যম্ ।</p>
<p>পীতাংবরাদিমুকুটৈরুপশোভিতাঙ্গং পিংগাক্ষমাদ্যমনিশং মনসা স্মরামি ॥ ১২ ॥</p>
<p>মর্কটেশং মহোত্সাহং সর্বশত্রুহরং পরম্ ।</p>
<p>শত্রুং সংহর মাং রক্ষ শ্রীমন্নাপদমুদ্ধর ॥ ১৩ ॥</p>
<p>হরিমর্কট মর্কট মংত্রমিদং পরিলিখ্যতি লিখ্যতি বামতলে ।</p>
<p>যদি নশ্যতি নশ্যতি শত্রুকুলং যদি মুঞ্চতি মুঞ্চতি বামলতা ॥ ১৪ ॥</p>
<p>ইদং কবচং পঠিত্বা তু মহাকবচং পঠেন্নরঃ ।</p>
<p>একবারং জপেৎস্তোত্রং সর্বশত্রুনিবারণম্ ॥ ১৫ ॥</p>
<p>দ্বিবারং তু পঠেন্নিত্যং পুত্রপৌত্রপ্রবর্ধনম্ ।</p>
<p>ত্রিবারং চ পঠেন্নিত্যং সর্বসংপত্করং শুভম্ ॥ ১৬ ॥</p>
<p>চতুর্বারং পঠেন্নিত্যং সর্বরোগনিবারণম্ ।</p>
<p>পঞ্চবারং পঠেন্নিত্যং সর্বলোকবশংকরম্ ॥ ১৭ ॥</p>
<p>ষড্বারং চ পঠেন্নিত্যং সর্বদেববশংকরম্ ।</p>
<p>সপ্তবারং পঠেন্নিত্যং সর্বসৌভাগ্যদায়কম্ ॥ ১৮ ॥</p>
<p>অষ্টবারং পঠেন্নিত্যমিষ্টকামার্থসিদ্ধিদম্ ।</p>
<p>নববারং পঠেন্নিত্যং রাজভোগমবাপ্নুয়াৎ॥ ১৯ ॥</p>
<p>দশবারং পঠেন্নিত্যং ত্রৈলোক্যজ্ঞানদর্শনম্ ।</p>
<p>রুদ্রাবৃত্তিং পঠেন্নিত্যং সর্বসিদ্ধির্ভবেদ্ধৃবম্ ॥ ২০ ॥</p>
<p>নির্বলো রোগযুক্তশ্চ মহাব্যাধ্যাদিপীড়িতঃ ।</p>
<p>কবচস্মরণেনৈব মহাবলমবাপ্নুয়াৎ॥ ২১ ॥</p>

    </div>
  </article>

  


</main>

      <footer class="footer">
        <ul class="footer-links">
          
          </li>
        </ul>
      </footer>

    </div>
    

    

    
  


  </body>
</html>

